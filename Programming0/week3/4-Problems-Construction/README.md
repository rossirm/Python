# Създаване на задачи

Тази задача е по-социална. В нея преди да започнем да решаваме задачи, първо ще трябва да ги създадем.

Правилата са следните:

## Създаване на задачи

1. Разделяме се на 5-6 отбора (по масите в залата)
2. Хората във всеки отбор е хубаво да се запознаят помежду си :)
3. Всеки отбор трябва да измисли 2 задачи по програмиране - една лесна и една по-така.
4. Всеки отбор трябва да опише условието на своите задачи в **markdown**. Може да ползвате този инструмент - http://dillinger.io/ - разцъкайте, за да усетите какво всъщност представлява markdown-a.
5. След като задачите са описани в markdown, те трябва да бъдат качени в gist - https://gist.github.com/ - в целият markdown с условието. **Напишете двете задачи в 1 markdown файл**
6. Бъдете сигурни, че няма да има отбор, който да измисли същата задача като вас. Това може да стане като някой от даден отбор обикаля и пита другите отбори какви задачи са измислили.
7. gist-овете се предават на Радо, той ги обединява като условия и ги добавя тук.

## Решаване на задачи

1. След като сме направили между 10 и 12 различни задачи, всички се разделят на отбори от по двама и започват да ги решават.

**Идеята е да има взаимопомощ и взаимообяснение между курсистите!**

## Какво да има в задачите?

Разбира се, съобразете се с материала, който сме учили досега.

**Не е хубаво да има задачи за:**

* OOP дизайн, класове и всякакви OOP неща
* По-сложни алгоритми като графи, дървета и динамично оптимиране.

**Малко насоки:**

* Разгледайте какво сме решавали досега.
* [Разгледайте различните курсове, които е имало до момента](https://github.com/HackBulgaria)
* [Разгледайте задачите от олимпиадите по информатика](http://www.math.bas.bg/infos/)
* Бъдете креативни с условията! Използвайте Иванчо, Марийка, Мечо пух и други подобни герои от приказки и книги. Няма да гледаме за авторски права.
